---
title: Itseoppineen matka pilvipalveluihin ja tietoturvaan
date: "2025-02-15T22:12:03.284Z"
description: "Kiinnostuin ohjelmoinnista vuonna 2017, kun pyöritimme vaimoni kanssa verkkokauppaa Espanjasta käsin..."
---
Kiinnostuin ohjelmoinnista vuonna 2017, kun pyöritimme vaimoni kanssa verkkokauppaa Espanjasta käsin. Vapaata aikaa jäi uuden oppimiseen, ja päädyin katsomaan Harvardin CS50 -luentoja YouTubesta sekä tekemään FreeCodeCampin tehtäviä. Alku oli haastava, mutta huomasin nopeasti, että ongelmanratkaisu ja uuden oivaltaminen veivät mukanaan.

**Ensimmäinen käytännön työ**
Vuonna 2020 mielenkiintoni laajeni ohjelmoinnista IT-infraan. Aloin tutustua AWS:n perusteisiin, mikä avasi aivan uusia näkökulmia siihen, miten modernit palvelut ja sovellukset rakennetaan pilveen. Tästä innostuneena hain IT-alalle töihin, ja elokuussa 2021 aloitin urani Service Desk -roolissa.

Pidin työstä kovasti – opin paljon järjestelmistä, asiakaspalvelusta ja ongelmanratkaisusta. 2022 sain vastuullisemman roolin Process Controllerina.

Tietoturva ja frontend-projektit
Vuoden 2022 lopulla kiinnostuin tietoturvasta ja aloin tehdä harjoituksia TryHackMe-alustalla. Kesällä 2023 suoritin Google Cybersecurity Professional -kurssin, joka tarjosi hyvän kokonaiskuvan tietoturvan perusteista.

Saman vuoden aikana toteutin myös frontend-pohjaisen projektin Reactilla

**Kohti pilvipalveluita ja Azuren maailmaa**
Vuonna 2024 pääsin mukaan projektiin, jossa rakennettiin integraatiosovellus Azuren päälle. Käytimme muun muassa:

Azure Functionsia

Storage Accountia

REST-rajapintoja ja autentikaatiota

Tämä kokemus avasi silmäni erityisesti Azuren arkkitehtuuriin ja siihen, miten monipuolisesti erilaisia palveluita voi yhdistää.

**Sertifioitu osaaminen**
Keväällä 2025 suoritin Microsoftin virallisen AZ-104: Microsoft Azure Administrator -sertifikaatin. Se vahvisti osaamistani käytännön tasolla erityisesti seuraavilla osa-alueilla:

Entra ID

Storage

Virtual Machines

Networking

Monitoring


Olen oppinut paljon matkan varrella – itseopiskelu ei ole aina ollut helppoa, mutta se on ollut palkitsevaa. Matkani jatkuu, ja haluan edelleen syventää osaamistani pilvipalveluissa, DevOps-menetelmissä ja tietoturvassa.


