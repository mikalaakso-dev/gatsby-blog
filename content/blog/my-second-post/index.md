---
title: Miten valmistautua AZ-104 kokeeseen
date: "2025-01-03T23:46:37.121Z"
---


Jos suunnittelet Microsoftin **AZ-104: Azure Administrator** -sertifikaatin suorittamista, tässä muutama vinkki, jotka auttoivat minua läpäisemään kokeen.

### 1. Katso John Savillin Azure Masterclass
Ensimmäiseksi suosittelen katsomaan **John Savillin Azure Masterclassin** (YouTubesta). Se käy kattavasti läpi AZ-104-kokeen aihealueita ja tarjoaa myös laajempaa kontekstia. Savillin tapa piirtää asioita taululle auttaa hahmottamaan abstrakteja konsepteja paljon selkeämmin.

### 2. Harjoituskokeet ja dokumentaatio
Seuraavaksi kannattaa hankkia **harjoituskoepaketti**, jossa on noin 450 kysymystä. Valitse paketti, jossa on:
- **Selitykset** miksi vastaus on oikein tai väärin
- **Linkit Microsoft Learn -dokumentaatioon** Microsoft Learn dokumentaatiota saa käyttää kokeessakin.

Tämä auttaa sinua oppimaan oikeasti, eikä vain pänttäämään ulkoa. Itse käytin **Udemyn kurssia**:  
**AZ-104 Practice Tests: Microsoft Azure Administrator (2025)**

### 3. Tee harjoituksia niin kauan, että ymmärrät
Tee harjoituskokeita niin pitkään, että saat **yli 90 % oikein** – mutta älä tyydy siihen, että vain muistat oikean vastauksen. Varmista, että **ymmärrät miksi** tietty vastaus on oikea.

---

Näillä vinkeillä pääset pitkälle!



